---
title: "Helhetsgrepp om molninfrastrukturen"
date: "2023-06-13"
intro: "Det är inte bara vi i den privata sektorn, utan även politiker och offentlig verksamhet, som behöver tro på svenska företags förmåga att leverera."
draft: false
tags: ["Svenska"]
showthedate: true
card: "safespring_card_49.jpg"
eventbild: ""
socialmediabild: ""
section: "blogg"
language: "Se"
author: "Fredric Wallsten"
toc: ""
sidebarlinkname: "Läs bilagan"
sidebarlinkurl: "/publications/safespring-svd-kritisk-infrastruktur.pdf"
---

*Denna text är publicerad i Svenska Dagbladets bilaga "Kritisk infrastruktur".*

{{% ingress %}}

Kan en molntjänst vara öppen, standardiserad, flexibel, säker och laglig samtidigt? För oss på Safespring är svaret självklart ja.

{{% /ingress %}}

Våra tjänster är baserade på öppen källkod, utformade efter öppna standarder och är enkla att kombinera. Vår infrastruktur, och vår företagshemvist, är i Europa. Därför finns inga tveksamheter kring vilka lagar som gäller när vi tillhandahåller tjänster till våra kunder. Förutsebarhet, goda uppdaterings- och testrutiner samt lång erfarenhet spridd på kunnig personal i tre europeiska länder ger oss en av de högsta säkerhetsnivåerna tillgänglig på marknaden idag. Inte bara tekniskt utan även juridiskt kan vi garantera hållbarhet i tjänsteleveranserna för överskådlig framtid.

Ändå står vår verksamhet idag inför ett antal hinder orsakade inte minst av politisk villrådighet.

I många offentliga verksamheter åsidosätts juridisk säkerhet om den innebär förändringar i den befintliga IT-infrastrukturen. Det är konkurrenshämmande och ett tydligt europeiskt regelverk med allt högre fokus på europeisk digital suveränitet har inte ännu lyckats stärka svenska molntjänster.

Det har också visat sig svårt att lyfta blickarna från investeringar i exempelvis bredband till satsningar på nya svenska företag och affärsmöjligheter. Vi efterlyser framåtanda och visioner. Det är inte bara kablar, utan även innehåll i kablarna, som behövs för en lyckad digitalisering.

- Ett helhetsperspektiv på svensk digitalisering, svenska moln och svensk industri kräver att inte bara den tekniska utan även den juridiska säkerheten ges legitimitet.
- Det är inte bara vi i den privata sektorn, utan även politiker och offentlig verksamhet, som behöver tro på svenska företags förmåga att leverera.
- Ju mer vi tror på oss själva, desto ljusare blir framtiden. Vill ni veta mer om svenska molntjänster?Hör av er så tar vi ett samtal!
