---
title: "Så påverkas vi i Sverige när amerikanska staten tar del av utkontrakterade uppgifter"
date: "2023-05-29"
publishDate: "2023-05-24"
intro: "I denna artikel diskuterar Fredric hur svensk offentlighet och dataskydd påverkas av amerikansk utkontraktering."
draft: true
tags: ["Svenska"]
showthedate: true
card: ""
eventbild: ""
socialmediabild: ""
author: "Fredric Wallsten"
author_image: "firm"
section: "blogg"
language: "Se"
toc: ""
---

{{% ingress %}}

I ett tidigare inlägg har vi tagit upp miljard-boten mot Meta, Facebooks huvudman. Men det är inte bara ute i Europa, utan även här hemma, som det pågår rättsprövningar av amerikanska företag i förhållande till europeisk rätt.

{{% /ingress %}}

## I Växjös förvaltningsrätt behandlas just nu utkontraktering

I korthet rör det sig om en laglighetsprövning där en medborgare i Region Kalmar ifrågasatt att utkontraktering av IT-infrastruktur till Microsoft genom samordning med Region Skåne är förenligt med europeiskt dataskydd samt svensk offentlighets- och sekretess. Det vi vill fokusera på här är vissa aspekter ur den tekniska expertutredningen som medborgaren åberopat.

Amerikansk rätt gäller för företag med verksamhet och huvudkontor i USA, inte för hårdvara som är lokaliserad på amerikanskt territorium. En serverhall på Irland faller alltså under amerikansk lag om den driftas av ett amerikanskt företag. Enligt europeisk rätt faller i stället europeiska medborgares uppgifter under europeisk lag oavsett var de lagras eller behandlas eller av vem. För amerikanska molntjänster måste man ha amerikansk lagstiftning i åtanke när man utvärderar den juridiska säkerheten kring användning av tjänsterna.

I USA kan uppgifter begäras ut av över 20 000 amerikanska myndigheter för ett stort antal syften, inklusive brottsbekämpning, nationell säkerhet och bevakning. Det är i praktiken inte möjligt att få reda på när och om, eller varför, ett amerikanskt företag har tillgodosett förfrågningar. Amerikansk lagstiftning begränsar när företag får berätta om sådana saker.

Så fort en myndighet utkontrakterar IT-tjänster på en molnleverantör sker överföring av uppgifter till molnleverantörens servrar. För många molntjänster, exempelvis utfärdande av biljetter i kollektivtrafiken, e-post, eller ärendehantering, måste personuppgifter tillgängliggöras för leverantören på ett behandlingsbart sätt. Uppgifterna måste vara okrypterade och läsbara.

När verksamhet faller under europeisk rätt finns en skyldighet att kunna redovisa för medborgaren när ett utlämnande skett och varför. Amerikanska molntjänster har få möjligheter att samtidigt efterleva bägge lagarna. Under lång tid har EU och Sverige hanterat detta genom att strunta i de egna lagarna. Bara efter Donald Trumps tid som president har EU-länderna börjat se att och när amerikanska säkerhetsintressen inte alltid sammanfaller med de egna.

Det är där värdet i Meta-boten kommer fram, både för europeisk lagstiftning, europeiska medborgares rättigheter, europeiska myndigheters funktionssätt och, naturligtvis, för oss som europeiska leverantörer av förtrolig och modern IT-infrastruktur. Amerikanska konkurrenter ska inte ges fördelar av att europeisk och svensk lagstiftning inte efterlevs. Och vår lagstiftning här på hemmaplan är legitim, både ur det demokratiska styrets perspektiv och för medborgares rättigheter. 