---
title: "2018, Ett händelserikt år!"
date: "2018-12-20T15:12:50+01:00"
draft: false
tags: ["Svenska"]
showthedate: true
card: "safespring_card_17.jpg"
eventbild: "safespring_background_17.jpg"
socialmediabild: "safespring_social_17.jpg"
section: "blogg"
author: "Fredric Wallsten"
aliases:
    - /blogg/julbrev
---

## Hoppas du också haft ett händelserikt år

{{< ingress >}}
Jag hoppas att du haft ett lika händelserikt och spännande år som vi på Safespring. 
{{< /ingress >}}

Våra tjänster är i huvudsak baserade på öppen källkod och vi tror på att vara en del av ett ekosystem där fler bidrar till att förbättra applikationer utan att hindras av licensavgifter eller proprietära lösningar som låser in användare.

Vi upplever att användningen av öppen källkod accelererat under 2018 och vi tror det kommer fortsätta spela en stor roll i digitaliseringen av samhället. T.ex gynna den digitalisering som svenska utbildningssektorn genomgår just nu. Safespring blev under året medlemmar i Swedish EdTech för att bidra med vår kunskap om storskaliga tjänster där säkerhet står i fokus och öppen källkod och öppna standarder gör att ingen blir inlåst i vår plattform.

### Var data lagras har aldrig varit viktigare
EU och USA visade i våras vilken stor skillnad det kan vara på filosofin kring dataintegritet. Cloud Act klubbades igenom i USA vilket gör det omöjligt för många verksamheter att vara kvar i de amerikanska molnen. Att amerikanska leverantörer etablerar sig i Sverige och Norge ändrar inte detta faktum. Cloud act ger fortfarande amerikanska myndigheter rätt att hämta ut uppgifter från amerikanska leverantörer oavsett vart de är etablerade geografiskt.

Tvärtemot visade EU, i och med GDPR, vilken hög nivå för skydd av personuppgifter som gäller i Europa. Det har inte undgått någon vilket stort arbete detta inneburit. Var data lagras har aldrig varit så viktigt som nu. Safespring designades från början med GDPR i åtanke och hos oss  lämnar ert data aldrig landet.

### Mer flexibilitet är en trend
Multi-Cloud har varit ett buzzword under 2018. Hur du undviker inlåsning med hjälp av containerteknik. Det är bara ett exempel på ämnen Safespring berört under våra event och debattinlägg under året. Under 2019 kommer vi fortsätta arrangera evenemang och skriva debattinlägg. Se till att du får alla uppdateringar och inbjudningar till rätt mail. Du kan enkelt registrera en ny adress genom vår sida för utskick.

Safespring växer med drygt 200 procent under 2018 och vi vill tacka alla er för den utveckling vi gjort gemensamt. Vi ser fram emot att fortsätta växa tillsammans med er under nästa år.

I många delar av världen är det andra mycket mer basala problem som måste lösas, därför har vi i år valt att skänka en gåva till Rädda Barnen för att hjälpa dem skapa trygghet för familjer i drabbade områden.

### God jul och gott nytt år!

Önskar Fredric, och alla andra på Safespring.
